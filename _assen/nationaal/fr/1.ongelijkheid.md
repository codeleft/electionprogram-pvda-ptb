---
index: 1
program: 'nationaal'
title: "I. Ongelijkheid bestrijden: investeren, verdelen, beschermen"
image: "/images/topics/nl/250x250_nl_armoede.jpg"
slug: "ongelijkheid"
lang: fr
---
In tien jaar tijd is de ongelijkheid nog scherper geworden, de rijken worden rijker op de rug van de gewone mensen. Nooit eerder waren er zoveel multimiljonairs bij de 1% rijksten. En tegelijk groeit de armoede, wordt onzekerheid de norm en vermindert de openbare dienstverlening terwijl de nood nooit eerder zo hoog was.

Hoe komt dat? Al tien jaar lang zit de economie in het slop en dat omwille van drie redenen. Een, de gevestigde macht heeft de lonen geblokkeerd, waardoor ze in de consumptie van de gezinnen heeft gesneden. Twee, de besparingen hebben overheidsinvesteringen tegengehouden die nochtans essentieel zijn. Drie, de grote bedrijven hebben in plaats van te investeren in de maatschappij ervoor gekozen te speculeren met hun bergen cash geld. We stellen vast dat het niet de behoeften van de maatschappij zijn die tellen in dit systeem, maar wel het vooruitzicht een zo groot mogelijke winst te realiseren. Een dergelijk beleid kan ons niet uit de crisis halen, maar voert ons rechtstreeks naar een nieuwe crisis, een die nog dieper en nog hardnekkiger zal zijn.

Maar dat hoeft helemaal niet zo te zijn. Nooit eerder hebben we zoveel rijkdom, zoveel kennis en zoveel talent geproduceerd. De tijd is rijp om het functioneren van de economie zelf in vraag te stellen. We moeten andere keuzes gaan maken. Overgaan tot massale investeringen in openbare, sociale en ecologische projecten. We moeten middelen ontwikkelen om de rijkdom te verdelen, het werk te verdelen en te beschermen, en de basisrechten te vrijwaren. Met andere woorden, we moeten de rechten van de burgers in de praktijk brengen, het recht op werk, op gezondheid, op onderwijs, op huisvesting, op een gezonde leefomgeving, op gezonde voeding, op mobiliteit. Samengevat, we moeten de ongelijkheid wegwerken.
