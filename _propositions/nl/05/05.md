---
topic: 5
index: 5
title: "Een participatieve justitie, een justitie waarin de burgers betrokken worden. "
lang: nl
---
In de arbeidsrechtbanken zit nu al naast de professionele rechter een rechter
via de vakbonden en werkgeversorganisaties. We ijveren voor de veralgemening
van dergelijke bijzitters (uit jongerenorganisaties, wijken, huurders-,
vrouwen- en migrantenorganisaties…) in andere rechtbanken. Deze bijzitters
kunnen er mee voor zorgen dat rekening wordt gehouden met iemands sociale
situatie in plaats van met alleen de juridische regel, dat een efficiënte en
concrete oplossing van het geschil wordt gerealiseerd en dat de rechtszaak in
een verstaanbare taal verloopt.
