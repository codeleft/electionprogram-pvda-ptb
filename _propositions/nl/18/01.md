---
topic: 18
index: 1
title: "Power to the people. Energie in eigen handen."
lang: nl
---
Energie is te belangrijk om over te laten aan de vrije markt. Bij een groene
revolutie is er geen plaats voor Electrabel &amp; co. We willen de hefbomen
van onze toekomst zelf in handen krijgen. We pleiten voor de
vermaatschappelijking van de energiesector. Mens en milieu moeten op de eerste
plaats komen, niet het private winstbelang van multinationals. We willen uit
de wurggreep van de Europese energiereuzen. In plaats van GDF Suez, RWE, EDF
en ENI willen we een openbare energievoorziening, in handen van de samenleving
en onder democratische controle. Alleen op die manier kunnen we de chaos van
de vrije markt vervangen door de geplande uitbouw van een duurzaam
energiesysteem.
