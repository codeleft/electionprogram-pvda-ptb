---
topic: 18
index: 8
title: "Een derdebetalerssysteem voor isolatie en energiezuinige toestellen."
lang: nl
---
De subsidies voor energiebesparing, isolatie en energiezuinige investeringen
moeten focussen op de groepen die het meest kwetsbaar zijn: huurders,
bejaarden, mensen met een laag inkomen. Om iedereen toe te laten te investeren
in het klimaat en energiebesparing, willen wij een derdebetalerssysteem. De
overheid schiet de investering voor en de consument betaalt de lening in
schijven terug, met de winst op de energiefactuur, aan nul procent.
